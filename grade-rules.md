<div dir='rtl' lang='he'>

אלגוריתמים כלכליים - מטלות וציונים
=====================================

מטרה
----
בעיניי, אחת מזכויות הסטודנטים היא לקבל מטלות בכל שבוע, כדי להבין ולתרגל את החומר הנלמד. כשהייתי סטודנט ולא קיבלתי מספיק מטלות, הרגשתי שאני לא מקבל תמורה מלאה לכספי.

לכן אשתדל (בלי נדר) לתת מטלה בכל שבוע, ובסה"כ 12 מטלות. בכל מטלה יהיו מספר שאלות, יש לפתור שאלה אחת.   זמן עבודה משוער: 4-5 שעות בשבוע, כולל חזרה על החומר.


חישוב הציון
------------

הציון בקורס מתבסס על צבירת נקודות באופן הבא (* ייתכנו שינויים של 1-2 נקודות לכאן או לכאן):

א.   **בחינה סופית**:
בבחינה הסופית אפשר לצבור עד **82** נקודות.

ב.   **מטלות שבועיות (חובה)**:
פתרון נכון של המטלה השבועית מזכה ב-**1** נקודה. 
מתוכננות **13** מטלות.
 ניתן להגיש עד שתי מטלות באיחור מסיבה מוצדקת בלבד, בתיבה מיוחדת שתיפתח במוודל של הקורס.

 סטודנטים המשרתים במילואים לזמן ממושך, ואינם יכולים להגיש בזמן יותר משתי מטלות (- באישור מזכירות המחלקה),
יוכלו להגיש באיחור בשעת הקבלה.

יש לפתור את המטלה באופן אישי ועצמאי.

** מותר להתייעץ עם סטודנטים אחרים או לחפש מידע באינטרנט או להיעזר בכלי בינה מלאכותית;
אסור להעתיק קטעים שלמים מסטודנטים אחרים או מהאינטרנט או מתשובות של בינה מלאכותית.

** יש לדווח על כל עזרה שקיבלתם, מסטודנטים אחרים או מהאינטרנט או מכלי בינה מלאכותית, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).

שימו לב: סטודנטים שלא הגישו את המטלות בזמן (ולא זכו בנקודות), עדיין חייבים לפתור ולהגיש את כל המטלות עד ליום הבחינה.
כלל זה נועד לטובתכם, כיוון שהשאלות בבחינה יהיו דומות למטלות.

ג.   **הצגה בהרצאה**:
בכל הרצאה ייבחרו הפתרונות הטובים והמקוריים ביותר, ומחבריהם יוזמנו להציג את הפתרונות לפני הכיתה
בתחילת ההרצאה הבאה.
  הצגה מוצלחת תזכה את המציג/ה ב-**5** נקודות.

    עקרונית, כדי להציג יש להגיע להרצאה.
  סטודנטים המשרתים במילואים לזמן ממושך, ואינם יכולים להגיע לכמה הרצאות (- באישור מזכירות המחלקה), יקבלו אישור חריג להציג בשעות הקבלה.

  חובה להציג לפחות פעם אחת; אפשר להציג עוד פעמים כדי לזכות בעוד נקודות.

**אפשרות לשינוי**:
אם מסיבה כלשהי לא תהיה אפשרות לקיים בחינות בקמפוס, 
ייתכן שמתכונת הציון תשתנה, והציון יתבסס על המטלות וההצגות.
זו סיבה נוספת שחובה להגיש את כל המטלות.


</div>

